\documentclass[a4paper,11pt,oneside]{book}

\input{../share/tuftelike}
\input{../share/colors}
\setcounter{chapter}{0}

%%% DOCUMENT START

\begin{document}

\chapterwabstract{Οδηγίες Χρήσης}{%
%Δεν είμαστε πολύ σίγουροι αν υπάρχει κανένας που διαβάζει αυτές τις εισαγωγές. Ίσως μόνο αν διστάζει να προχωρήσει στα επόμενα κεφάλαια. Γι' αυτό %θα περιοριστούμε στα απολύτως απαραίτητα.%
%Στη σύντομη αυτή εισαγωγή θα περιγράψουμε το σκεπτικό που ακολουθεί αυτό το βιβλίο, σε ποιους απευθύνεται και πως μπορεί να χρησιμοποιηθεί.
}{}{introColor}{white}

Το αντικείμενο αυτού του βιβλίου είναι ο προγραμματισμός και η ανάπτυξη ενός συγκεκριμένου \emph{τρόπου σκέψης} που τον συνοδεύει. 

Τα περισσότερα βιβλία αυτού του είδους είναι δομημένα γύρω από προγραμματιστικές έννοιες, οι οποίες εισάγονται σταδιακά. Η κατανόηση των εννοιών και η εμβάθυνση σε αυτές επιτυγχάνονται με ασκήσεις, κατά κανόνα μικρές και εστιασμένες.

Εδώ δοκιμάζουμε μια διαφορετική προσέγγιση. Κάθε κεφάλαιο αυτού του βιβλίου αντιστοιχεί σ' ένα πρόγραμμα, συνήθως ένα παιχνίδι. Δεν το παρουσιάζουμε ολοκληρωμένο για να εξηγήσουμε στη συνέχεια τον κώδικά του, αλλά ξεκινάμε από το μηδέν και το χτίζουμε βήμα προς βήμα, εξηγώντας τη φιλοσοφία με την οποία περνάμε από το κάθε βήμα στο επόμενο. Οι προγραμματιστικές έννοιες δεν είναι το επίκεντρο· εισάγονται όταν προκύψει η ανάγκη και εξηγούνται στο βαθμό που εξυπηρετεί το συγκεκριμένο παράδειγμα.

Πιστεύουμε ότι η κατασκευή μεγαλύτερων προγραμμάτων παρέχει στους αρχάριους βαθύτερο κίνητρο και αμεσότερη ανταμοιβή. Ελπίζουμε ότι ο τρόπος ανάπτυξης του περιεχομένου επιτρέπει σ' εκείνους που το χρησιμοποιούν να γενικεύουν και να εφαρμόζουν τις γνώσεις που αποκτούν και σε νέα προβλήματα.

Τα προγράμματα που κατασκευάζουμε δεν έχουν γραφικά ή ήχο, ώστε να μπορέσουμε να εστιάσουμε στα θεμελιώδη. Κάποια από τα κεφάλαια, όπως το \emph{Μάντεψε τον Αριθμό} και η \emph{Κρεμάλα}, αφορούν κλασικά παραδείγματα που χρησιμοποιούνται παραδοσιακά σε εισαγωγικά μαθήματα επειδή είναι αρκετά απλά αλλά και ιδιαίτερα περιεκτικά. Aυτά έχουμε προσπαθήσει να τα εμπλουτίσουμε με εναλλακτικές πινελιές. Ωστόσο, τα περισσότερα κεφάλαια ασχολούνται με λιγότερο διαδεδομένα ή και εντελώς καινούργια παραδείγματα. 
%Πηγή έμπνευσης για πολλές από τις ασκήσεις του βιβλίου αποτέλεσε η εξαιρετική συλλογή %
%\marginnote{\href{http://www.vintage-basic.net/games.html}{\url{vintage-basic.net}}}
%\emph{BASIC Computer Games} που επιμελήθηκε ο David Ahl. Δημοσιεύτηκε το 1978, μια εποχή που ήταν πολύ συνηθισμένο να πληκτρολογείς ολόκληρα προγράμματα και να προσπαθείς να καταλάβεις πως δουλεύουν.

Θα γράφουμε τα προγράμματά μας στη γλώσσα Python. 
\marginnote[2pt]{Οι εξηγήσεις που σχετίζονται ειδικά με την Python έχουν διαχωριστεί από το βασικό κείμενο και βρίσκονται εδώ, στο περιθώριο.}
Θα μπορούσαμε να διαλέξουμε μια άλλη γλώσσα, όμως η Python είναι εξαιρετική για τον σκοπό μας.
Προσπαθήσαμε το κείμενό μας να είναι ανεξάρτητο από τη γλώσσα προγραμματισμού. Οτιδήποτε έχει να κάνει ειδικά με την Python θα βρίσκεται στο \emph{περιθώριο}.%

Αν θέλετε να χρησιμοποιήσετε αυτό το βιβλίο για να μάθετε μόνοι σας προγραμματισμό, πρέπει να γνωρίζετε ότι θα χρειαστεί να επενδύσετε αρκετό χρόνο και προσπάθεια. Όπως συμβαίνει και με πολλά άλλα πράγματα, δεν γίνεται να μάθετε προγραμματισμό διαβάζοντας απλά ένα βιβλίο. Εξετάστε τον κώδικα που δίνεται, προσπαθήστε να τον κατανοήσετε διαβάζοντας το συνοδευτικό κείμενο και πληκτρολογήστε τον για να τον δείτε να εκτελείται. Αν το πρόγραμμα δεν εκτελείται ή αν δεν συμπεριφέρεται όπως περιμένετε τότε είστε τυχεροί: έχετε κάνει κάποιο λάθος και η διαδικασία που θα ακολουθήσετε για να το εντοπίσετε και να το διορθώσετε είναι αυτή που θα σας προσφέρει μια βαθύτερη κατανόηση.

Καθώς πληκτρολογείτε τον κώδικα, δώστε προσοχή στους αριθμούς των γραμμών που βρίσκονται αριστερά. Αυτοί θα σας βοηθήσουν να καταλάβετε σε ποιο σημείο θα εισάγετε νέο κώδικα ή θα αντικαταστήσετε τμήματα του ήδη υπάρχοντος. Αν ο κώδικας δεν είναι αριθμημένος, τότε πρόκειται απλά για μια εναλλακτική πρόταση.

Πιθανώς να θέλετε να χρησιμοποιήσετε αυτό το βιβλίο για να διδάξετε προγραμματισμό. Κι εμείς έτσι το χρησιμοποιούμε. Ίσως η προσέγγισή του ταιριάζει περισσότερο σε σας ή τους μαθητές σας. Σε αυτή την περίπτωση, θεωρήστε ότι το κείμενο που συνοδεύει τον κώδικα αποτελεί μια πρόταση ως προς τα σημεία στα οποία θα πρέπει να εστιάσετε τη διδασκαλία σας. 
% Προσπαθήσαμε σε κάθε περίπτωση να χρησιμοποιήσουμε κώδικα που είναι κατανοητός από τους μαθητές
% Δεν αποκλείεται σε ορισμένες περιπτώσεις να σκεφτείτε ότι εσείς θα γράφατε διαφορετικά ένα κομμάτι κώδικα. 

Ξεκινώντας, είναι απαραίτητο να %
\marginnote{Μπορείτε να κατεβάσετε την Python από εδώ: \href{https://www.python.org/downloads/}{\url{python.org/downloads}}}%
κατεβάσετε και να εγκαταστήσετε την \href{https://www.python.org/downloads/}{Python}. %
\marginnote{Η Python κυκλοφορεί σε δύο εκδόσεις που δεν είναι συμβατές μεταξύ τους. Το βιβλίο ακολουθεί την \emph{Python 3}.} Σε περίπτωση που χρειάζεστε βοήθεια, ανατρέξτε στην %
\marginnote{Στη διεύθυνση \href{http://pythonies.mysch.gr/}{\url{pythonies.mysch.gr}} θα βρείτε όλο το υλικό του βιβλίου.}%
\href{http://pythonies.mysch.gr/}{ιστοσελίδα} μας για κάποιες βασικές οδηγίες, συμβουλευτείτε οποιαδήποτε από τις \href{http://users.sch.gr/boukeas/sources/}{πηγές} που προτείνουμε στη βιβλιογραφία, χρησιμοποιήστε τον %
\marginnote{Ο «επίσημος» εισαγωγικός οδηγός στη διεύθυνση: \href{https://wiki.python.org/moin/BeginnersGuide}{\url{wiki.python.org/moin/BeginnersGuide}}}%
\href{https://wiki.python.org/moin/BeginnersGuide}{οδηγό για αρχαρίους} (στ' Αγγλικά) ή κάντε μια αναζήτηση στον Παγκόσμιο Ιστό.

%Ένα άλλο βιβλίο που αποτέλεσε πηγή έμπνευσης είναι \emph{BASIC Computer Games}, του David Ahl. Περιέχει κώδικα για δεκάδες παιχνίδια κειμένου, γραμμένα στη γλώσσα BASIC. Ο σχολιασμός που συνοδεύει τα προγράμματα είναι σχεδόν ανύπαρκτος. Γράφτηκε το 1978, μια εποχή που ήταν πολύ πιο συνηθισμένο να πληκτρολογείς ολόκληρα προγράμματα και να προσπαθείς να καταλάβεις πως δουλεύουν.
%http://www.vintage-basic.net/games.html

\end{document}

\section{Βιβλιογραφία}

% πρόσθεσε το problem space

Αυτό το βιβλίο δεν είναι το μοναδικό διαθέσιμο αν θέλετε να μάθετε προγραμματισμό σε Python. 

Αν είστε άνετοι με τα Αγγλικά, η σειρά βιβλίων του Al Sweigart και ειδικότερα το %
\marginnote{\href{https://inventwithpython.com}{\url{inventwithpython.com}}}%
\emph{Invent Your Own Computer Games in Python} είναι μια εξαιρετική επιλογή. 
Η προσέγγιση και εδώ βασίζεται σε ολοκληρωμένα παραδείγματα παιχνιδιών.

Δύο ακόμα καλές επιλογές στα Αγγλικά είναι το %
\marginnote{\href{http://greenteapress.com/thinkpython}{\url{greenteapress.com/thinkpython}}}%
\emph{How to Think Like a Computer Scientist} του Allen Downey και το %
\marginnote{\href{http://learnpythonthehardway.org/book}{\url{learnpythonthehardway.org/book}}}%
\emph{Learn Python the Hard Way} του Zed Shaw.

Μπορείτε βέβαια πάντα να ακολουθήσετε τα %
\marginnote{\href{https://docs.python.org/3.4/tutorial/}{\url{docs.python.org/3.4/tutorial}}}
σύντομα και περιεκτικά παραδείγματα στην ιστοσελίδα τεκμηρίωσης της Python.

Τελευταία έχουν αρχίσει να εμφανίζονται βιβλία για την Python και στα ελληνικά. Το %
\marginnote{\href{https://pygamegr.wordpress.com}{\url{pygamegr.wordpress.com}}}%
\emph{Παιχνίδια σε Python \& Pygame} του Μανώλη Κιαγιά αφορά παιχνίδια με γραφικά και είναι πολύ ευχάριστο, ενώ το %
\marginnote{\href{http://aggelid.mysch.gr/pythonbook}{\url{aggelid.mysch.gr/pythonbook}}}%
\emph{Εισαγωγή στον Προγραμματισμό με την Python} του Νίκου Αγγελιδάκη είναι πληρέστατο και ακολουθεί μια πιο παραδοσιακή προσέγγιση.




